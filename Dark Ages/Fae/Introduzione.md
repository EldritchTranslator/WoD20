L'umanità, com'è giusto che sia, teme le Fate.

Anche il loro linguaggio tradisce la loro paura. La parola "Fata" infatti deriva dal nome della dea romana del destino, appunto "Fata". "Fey" invece deriva da *froma*, una parola del Medio inglese che significa "destinato a morire". L'umanità nelle fate vede una fine spiacevole e forse, inevitabile.

Gli umani ovviamente non capiscono le fate. Ogni cultura ha leggende e racconti popolari di mostri, folletti, spiriti, e bestie. Alcune di queste creature sono considerate utili, come i *domovoi* russi che proteggono le case in cui vivono. Altri invece, come l'*erkling* tedesco che porta i bambini a morire nei boschi, sono predatori dell'uomo. Molte di queste creature possono essere prima crudeli e poi gentili, oppure sono generalmente feroci ma possono essere ingannate o battute dalla persona che sa come farlo. Nelle culture pre-cristiane queste creature potevano essere i servitori di una qualche divinità, o creature della natura, scaturite dalla terra stessa. Sotto l'ombra della croce tuttavia questi esseri sono considerati folletti, diavoletti o servi di Satana, mandati sulla terra per tormentare l'umanità.

Questi non hanno idea che queste creature in realtà condividono origini comuni e hanno una società più antica di una qualsiasi sviluppata dagli umani. Mentre la gente può raccontare storie di battaglie tra dei, mostri, e spiriti, non sa che queste battaglie sono state solo in realtà scaramucce di una guerra che risale all'alba dei tempi (nella scala degli umani, almeno) - una guerra che continuerà fino a quando una parte avrà trionfato e reclamato per sé il mondo.

# La Verità
Stando alle fate, la verità è che hanno creato il mondo e tutta la vita in esso. Hanno governato il mondo per millenni, ed è stato solo quando si sono formate quattro fazioni che poi hanno gareggiato per ottenere il controllo che non hanno mai considerato di concedere un qualsiasi tipo di autorità agli umani. Per capire come le Fate possano credere ciò nel Medioevo, quando gli umani chiaramente governano il mondo e tutto ciò che vi è contenuto, è necessario capire alcuni aspetti chiave della psiche fatata.

## Le Nebbie e la Tessitura
Questi due concetti descrivono la magia fatata e come questa viene a esistere nel mondo. Per le fate tuttavia la "magia" non è solo un mezzo per ottenere un fine o uno strumento per ottenere i propri desideri. Riconoscono di essere creature intrinsecamente magiche, e ciò significa che ogni volta che operano la magia stanno imponendo *se stessi* (e non solo i loro desideri) sul mondo. Questo non sempre infonde un senso di responsabilità; infatti le fate sono capaci di essere tanto capricciosi e sconsiderati quanto gli umani quando viene dato loro potere, se non di più.

### Le Nebbie
Le "Nebbie della Creazione" o semplicemente "le Nebbie" è un termine generico che le fate usano come un umano userebbe "il Divino", tranne che loro non attribuiscono alle Nebbie nessun tipo di impulso o coscienza. Credono che tutto, vita, materia, spirito, si sia formato nelle Nebbie, e che loro siano stati le prime creature con coscienza di sé ad essere in grado di modellare e controllare il potere delle Nebbie. Loro riconoscono con un tocco di tristezza che quando qualcosa si è formato non può mai essere disfatto (altrimenti avrebbero certamente scomposto il mondo nei suoi elementi magici e ricominciato tutto da  capo), ma può essere mutato con relativa facilità.

Le Nebbie sono caotiche e imprevedibili; semplicemente esponendo un oggetto o una creatura alle Nebbie si otterrà un effetto casuale: cambierà la sua forma, verrà distrutto, o verrà lasciato completamente inalterato. Speculare su effetti del genere è tuttavia generalmente un'attività accademica, dato che non c'è nessuna sacca di Nebbie rimasta pura che è conosciuta alle fate (o almeno, nessuna comunemente conosciuta). Le fate hanno davvero una grande venerazione per le Nebbie, ma capiscono anche che se esse e il mondo fisico rimangono separati rimane possibile ritirarsi in esse, svanendo completamente. Alcune fate bramano un tale destino, affermando che le uniche fate che sono rimaste sulla terra a perdere tempo con gli umani sono quelle troppo stupide per capire come andarsene. A parte questi cinici comunque le fate non hanno ragione di pensare che chi svanisce completamente rimanga vivo o senziente.

Il consenso generale è che le Nebbie circondino e rinforzino il mondo con la magia, ma che rimangano inaccessibili nella loro forma più pura. Tutta via tutte le fate sono in grado di incanalarle per vari effetti, tra cui: alimentare le proprie magie, chiamate incantesimi; celarsi al riconoscimento degli umani, o permettere che vengano percepiti più chiaramente; o rilasciare la loro magia in un'esplosione poco controllabile ma estremamente potente chiamata Sprigionamento. Le fate conosciute come Primogeniti spuntarono completamente formati all'alba dei tempi, e hanno un controllo superbo su questo tipo di magia.

### La Tessitura 
La Tessitura si può considerare come l'altra metà delle Nebbie. Se le Nebbie sono un puro potere caotico, la Tessitura è l'uso ordinato di quel potere. Se le Nebbie sono l'acqua, la Tessitura è un trogolo o un imbuto. Tramite il suo potere le fate sono in grado di raffinare la magia in incantesimi e di controllare un po' i loro Sprigionamenti. In modo meno empirico la Tessitura è ciò che permette alle fate di esistere sulla terra mantenendo informazioni, forma e personalità da un momento a quello successivo. 

Gli esseri umani, come ammettono anche le fate, hanno perlopiù padroneggiato la Tessitura e continuano a migliorare con ogni anno che passa. Anche solo le loro conquiste nel campo delle arti e dell'architettura, senza contare la guerra e l'agricoltura, mostrano una capacità considerevole nel prendere i materiali forniti dal mondo e tesserli in forme più desiderabili, risultati che anche le fate più anti-umaniste possono invidiare. Inoltre le fate riconoscono anche che alcuni umani riescono a esercitare la magia in un senso più letterale; questi incantatori raramente operano in modo simile alle fate, ma i risultati possono essere altrettanto devastanti.

Molte fate considerano la Tessitura un male necessario; preferirebbero semplicemente guidare la magia delle Nebbie senza doverla controllare strettamente, ma questo può essere pericoloso. I Changeling, essendo parzialmente umani, eccellono nella Tessitura.

### Lo Squilibrio 
Ogni fata ha un certo livello di controllo sia sulle Nebbie che sulla Tessitura, sul caos e sull'ordine, sul potenziale magico e sulla sua applicazione. Per questo è essenziale per ciascuno di mantenere entrambe queste forze in equilibrio in sé. Se una sovrasta l'altra una fata può diventare Persa (se c'è una sovrabbondanza di Nebbie) o Rinchiusa (se si dipende troppo dalla Tessitura). Entrambi questi stati, se lasciati incurati, possono portare la fine della fata, o facendola scomparire completamente dal mondo o radicandola così tanto nella sua fisicità che perde ogni tipo di connessione con le Nebbie, diventando effettivamente umana.

## Il Tempo e lo Spazio
Le fate riconoscono il passare del tempo in ore, giorni, settimane, mesi, anni, stagioni, e così via, ma hanno una relazione con il tempo che è notevolmente diversa dalla prospettiva umana. Allo stesso tempo le fate capiscono che il mondo è più ampio di quanto non comprenda l'umanità, e che molte 'tasche' di spazio sono protette dalle Nebbie e dai loro padroni fatati.

### Il Tempo 
Le fate non invecchiano come gli umani, loro raggiungono l'età adulta e poi vivono per sempre. A differenza dei vampiri, che sono nati umani e dunque non hanno una vera capacità mentale per l'immortalità (il motivo per cui impazziscono dopo alcuni secoli), le fate evitano le devastazioni mentali causate dal tempo semplicemente non sperimentandole tutte. Una fata può rimanere presa nel mantenimento quotidiano della sua casa e della sua famiglia e notare a malapena che sia passato un secolo o più. È anche vero il contrario: una fata si può dedicare all'apprendimento di una lingua o di un nuovo incantesimo e faticare per un periodo che lei percepisce come giorni, ma quando alza lo sguardo dai suoi studi scopre che sono passati solo pochi istanti. 

Questa distorsione temporale (anche se le fate insistono che sono gli umani a soffrire a causa della loro rigida attenzione per il tempo) è una delle ragioni per cui non sono pochi e potenti anziani a dominare la società fatata. Anche se è vero che le fate più anziane tendono ad avere una migliore padronanza dei loro domini, quelle più giovani possono imparare quella stessa mole di conoscenza in un lasso di tempo molto breve se si mettono in testa di farlo. Una fata che ha seguito il passaggio di millenni in tempo umano e un'altra che ha solo recentemente passato il suo Saining non necessariamente sono a livelli di potere molto diversi. Detto questo l'età è ancora una misura di rispetto tra le fate, solo non è sempre un indicatore di potere personale.

### Lo Spazio 
Secondo le fate un tempo il mondo era per lo più un vuoto senza forma, costellato da isole di stabilità dove una certa fata o Corte fatata deteneva il potere. Nel corso degli anni questo vuoto si è definito sempre di più, con le Nebbie intessute in terra o mare, fin a quando non sono rimaste aree non intessute conosciute. Le fate non si lamentano di questo; una ditesa di Nebbie informi non giova a nessuno, dato che non si può reclamare o tenere. Tuttavia si lamentano che la prospettiva umana dello spazio sia così... limitata. Una roccaforte fatata potrebbe apparire all'esterno come una grande quercia: massiccia, certo, ma niente in confronto a un castello. Tuttavia all'interno l'albero contiene molte stanze, con lo spazio sufficiente ad ospitare un piccolo esercito. La mente umana riesce a malapena ad afferrare le possibilità offerte dallo spazio, e dunque le loro dimore sono piccole all'esterno tanto quanto all'interno.

I reami fatati tuttavia sono sparsi per il territorio. Gli umani ci possono essere invitati o ci si possono imbatter accidentalmente, ma di solito passano accanto ai loro portali senza riconoscerli (o, se li riconoscono, si fanno un bel segno della croce e camminano nella direzione opposta). Anche se molti regni fatati si trovano nelle foreste, nei deserti, nelle paludi e altre aree rara mente percorse dagli umani, alcuni portali possono essere trovati nel cuore delle città umane. Nello specifico ogni ponte, che sia uno maestoso in pietra ornatamente scolpito o un tronco abbattuto che attraversa un ruscello, cela un portale per l'oscuro regno del Sottoponte.

Nelle rare occasioni in cui le fate devono spiegare agli umani la loro strana relazione con lo spazio di solito affermano che se un umano potesse sbloccare un po' i suoi occhi e guardare accanto e attorno allo spazio normale sarebbe in grado di entrare nei regni delle fate e camminare sui sentieri riservati a loro (chiamati trod) per svanire in un batter d'occhio, proprio come fanno le fate. Poi queste esprimono il loro sollievo che gli umani non possano in effetti fare tutto questo: hanno già oltrepassato abbastanza i loro limiti.

## Giuramenti e Echi
Anche se non lo sanno gli umani hanno potere sulla magia. Quando un umano accetta di stringere un giuramento con le fate sta accettando di far parte della magia delle Nebbie. Ponendo la loro fede in altre forme di magia permettono a oggetti ordinari come il sale, le campane e il pane di danneggiare le fate.

### I Giuramenti
I primi giuramenti vennero stretti quando le fate si diedero guerra e lasciarono il mondo nelle mani dell'umanità, o così narrano le storie. Questi primi giuramenti furono stretti con intere nazioni e culture, dando origini a tradizioni e usanze (e talvolta anche leggi) praticate nel corso dei secoli. Quando una famiglia prepara una ciotola di panna per gli spiriti della casa sta infatti onorando un giuramento che i loro antenati hanno fatto secoli fa, e le fate ne traggono ancora i benefici.

Nessun giuramento è unilaterale. Gli umani ricevono sempre qualche beneficio da parte loro, anche se raramente ne ricordano i particolari. Una comunità può lasciare sempre dei sassi di mare per le fate, ma non sanno che proteggono la loro comunità dalle tempeste peggiori dall'oceano. Sfortunatamente molti dei giuramenti più antichi sono sfuggiti da tempo dalla memoria, e coloro che li onorano lo fanno più per abitudine che per vera dedizione verso le promesse dei loro antenati. Questo rendere più facile spezzare questi giuramenti se diventano scomodi.

Le fate possono forgiare ancora nuovi giuramenti, ma non sulla stessa scala di una volta. Ora una fata può stringere un giuramento con un umano o un piccolo gruppo, promettendo il suo potere, favori, o semplicemente protezione in cambio di un semplice servizio. Alcune fate intelligenti riescono a forgiare patti che costringono gli umani al loro servizio o che forniscono altri benefici, ma lo scopo principale di seguire i propri giuramenti è l'autoconservazione, dato che solo attraverso di loro possono essere protette dagli Echi.

### Gli Echi
Gli Echi sono probabilmente la preoccupazione più pressante di ogni fata nel Medioevo, e sono dei rimedi o proibizioni che gli umani possono usare contro le fate. Alcuni sono in realtà prodotti di giuramenti: una fata potrebbe aver giurato qualche secolo fa di non fare del male a nessuno che indossi la sua camicia al rovescio, e fare così ora potrebbe davvero allontanare la fata. Altri sono rimedi popolari che gli umani hanno scoperto nel corso degli anni; il ferro e il sale comunemente respingono le fate, per ragioni che nessuna fata riesce a comprendere appieno. La più grande fonte di Echi è tuttavia la Chiesa. Molte fate di fronte a una croce, alla campana di una chiesa o a una preghiera sussurrata urlano di dolore e fuggono... o peggio.

Gli Echi variano di fata in fata; solo perché una trova il sale sgradevole non significa che per un'altra, anche della stessa corte, sarà lo stesso. Questo in parte dà origine alla varietà di leggende riguardanti le creature fatate e il gran numero di supposte proibizioni da cui soffrono. Si consiglia comunque che le fate non rimangano troppo sicure di sé comunque; tutte le fate possono ottenere nuovi Echi. Tutto ciò che serve è che un umano capisca che è in presenza di una fata. Quando una persona sa che cosa sta vedendo può dare alla fata inavvertitamente una nuova debolezza. 

I Giuramenti possono proteggere le fate dagli Echi. Un Giuramento dà a una fata un posto nel mondo umano, e i metodi tradizionali per scacciare le creature ultraterrene non funzionano con e fate sotto questa protezione, ma una volta che un giuramento viene infranto, non importa quanto sia terribile la punizione inflitta, non importa che lo infrange, è andato, e non potrà mai più proteggere la fata. Anche quelle che odiano l'umanità coltivano e proteggono attentamente i loro giuramenti: nessuna fata desidera trasformarsi in pietra di fronte a una croce.

## Temi e emozioni
Anche se molti dei temi e delle emozioni elencati in Dark Ages: Vampire funzionano molto bene anche per Dark Ages: Fae, il gioco ha anche i suoi temi e emozioni propri.

### Temi 
- **Meraviglia**: Il mondo delle fate è immenso; contiene tutto ciò che il mondo umano ha e anche di più. Una grotta potrebbe portare a una sala di pietra piena dei resti della corte di un sovrano un tempo potente, se solo la fata sapesse come bussare. Creature colossali giacciono addormentate sotto la terra o nel mare, e alcune fate conoscono i segreti per richiamarle. Nulla di ciò che riguarda il mondo fatato è prevedibile; anche la loro magia spesso prende una propria vita. Le fate sono costantemente alla ricerca di informazioni su se stessi, sulla loro società e su ciò che hanno perso, e questo porta direttamente al prossimo tema. 
- **Rivendicazione**: Le fate hanno combattuto l'una contro l'altra per millenni; e nel tempo passato tra l'ultima grande battaglia (circa 340 d.C.) e un evento che ha rifocalizzato la loro attenzione sul mondo umano (1130 d.C.) non sapevano fare altro se non prepararsi per ulteriori conflitti interni e ricostituire la propria popolazione. Molti dei loro più grandi segreti sono stati andati persi, e così investigatori, avventurieri ed esploratori di tutte le Corti cercano di recuperare ciò che significa essere un changeling o un inanimae, cosa significa servire una delle Corti, cosa significa persino essere una fata. 
- **Destino**: Le fate si preparano a tornare in guerra e anche se alcune di loro credono che questo significherà la rovina di l'intera razza accettano anche che la Guerra delle Stagioni debba ricominciare. Il rapporto che le fate hanno con il tempo significa che hanno una migliore comprensione di ciò che accadrà nel futuro, anche se non possono prevederlo coscientemente. Una fata condannata a morire in battaglia lo sa ma non può cambiarlo, perché ciò cambierebbe ciò che sa già essere vero. Detto in un altro modo, le fate conoscono il futuro come sarà, non come potrebbe essere, e quindi non ne parlano apertamente (quelle che fanno previsioni sul futuro scoprono che il futuro ha un modo di cambiare una volta che viene nominato; esse lo rispettano, dato che cambiano più o meno allo stesso modo). 

### Emozioni 
- **Ansia**: Lo stato d'animo attuale della società fatata è teso. La Guerra delle Stagioni è stata una guerra fredda, nel migliore dei casi, per quasi 800 anni; lo stato ufficiale di tregua ha tenuto per tutto il secolo scorso. Nel 1230 la tregua cadrà, e nessuna fata è sicura di cosa aspettarsi dopo. Gli eserciti scenderanno di nuovo in campo? Come possono le fate andare in guerra ora che l'umanità ha in mano così tanto del mondo? Le prossime guerre saranno combattute contro l'umanità? Le Corti vacillano sull'orlo della guerra, e le fate sono certi che morte e orrore li attendono. Ma anche il più militante di loro sa che le regole sono cambiate, perché l'umanità ad averlo fatto. Questo è probabilmente il fatto più spaventoso in assoluto.
